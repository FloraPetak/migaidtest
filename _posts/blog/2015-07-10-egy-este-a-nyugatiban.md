---
layout:      page
sidebar:     right
breadcrumb:  true

title:       "Szeretném megköszönni!"
subheadline: "Egy önkéntes első napja"
meta_teaser: "Fantasztikusak vagytok! Ma délután/este a Nyugatiban voltam és segíthettem pár órát. Fájdalmas, de felemelő érzés volt. Köszönöm Mindenkinek, aki ott volt és segített!"
teaser:      "Fantasztikusak vagytok! Ma délután/este a Nyugatiban voltam és segíthettem pár órát. Fájdalmas, de felemelő érzés volt. Köszönöm Mindenkinek, aki ott volt és segített!"
header:
   image_fullwidth: "header.jpg"
   
categories:
    - "blog"

tags:
    - köszönet
    - segítettünk
---

 Fantasztikusak vagytok!

 Ma délután/este a Nyugatiban voltam és segíthettem pár órát. Fájdalmas, de felemelő érzés volt. Köszönöm Mindenkinek, aki ott volt és segített, a Mozsár utcának is az előre elkészített csomagokat, ez nagy segítség! Amikor egy-egy járókelő megállt, hogy hozott adományt (ruhákat, vadiúj cipőket, ásványvizet, gyümölcslevet, pelenkát, paradicsomot, paprikát, kekszet, mazsolát, BKV-jegyet és még sorolhatnám miket, de nem jut eszembe), zavaromban azt se tudtam, mit mondjak nekik.

 <blockquote>Nagyon jó érzés, hogy ennyi segítőkész ember van! </blockquote>

 A rendőrök is nagyon megértőek és segítőkészek voltak, nekik is köszönöm! Amikor jött az infó, hogy a Keletiből a tüntetők jönnek át hozzánk, ott voltak és segítettek. Minden menekült papírját ellenőriztek és akiké rendben volt, azokat engedték tovább a metróhoz a kísérőkkel. Egyszer odajött hozzánk egy rendőr. A vér is megállt bennünk, azt hittük, bennünket igazoltat és számon kéri, miért vagyunk ott a sok cuccal. De csak azért jött, hogy szóljon, igazoltattak 4 pakisztáni fiút, akiknek rendben vannak a papírjai és vihetjük őket a Délibe a vonathoz.

Mindenkinek kívánok sok-sok erőt és kitartást a továbbiakhoz!

Szuperek vagytok, nagyon-nagyon! Csak így tovább!
