---
layout:      page
sidebar:     right
breadcrumb:  true

title:       "Adományok"
subheadline: "Amire a menekültek ellátásához szükségünk van"
meta_teaser: "A Migration Aid adományközpontjába és raktáraihoz az alábbi adományokat várjuk."
teaser:      "A Migration Aid adományközpontjába és raktáraihoz az alábbi adományokat várjuk."
header:
   image_fullwidth: "header.jpg"

categories:
    - "segits"

tags:
    - adomány
    - adományok
    - info
---

{% include alert info='A Migration Aid adományközpontjában az adományok átvétele szünetel költözés miatt. Az Arany János 32-ben található raktárunk bezárt, már semmilyen adományt nem fogad. Az új helyszín részleteit hamarosan közzétesszük.' %}

Ha új raktárunk megnyílik, abban az alábbi adományokat várjuk majd:

- takarók, plédek, hálózsákok, jógamatrac (polifoam), törölközők (tisztán)
- gyógyszerek, kötszerek, elsősegélycsomag
- **tisztálkodószerek**: szappan, tusfürdő, sampon, borotva, borotvahab, dezodor, fogkrém, fogkefe, egészségügyi betét
- tisztító- és takarítószerek: mosópor, öblítő, felmosókészlet, gumikesztyű, szemtesszák, fertőtlenítőszerek
- **babaholmi**: hordozó, babakocsi (esernyős), pelenka, törlőkendő
	- **babaruhát és cipőt egyelőre nem kérünk**
- **ruhák**: jó állapotú, tiszta, lehetőleg válogatva és felcímkézve.
	- Férfi ruhából jelenleg S-es és M-es méretűeket gyűjtünk	
	- Női, baba és gyermek ruhára jelenleg nincs szükség!
- férfi cipő, sportcipő és papucs (nem lábujjas)
- női sportcipő, papucs (lapos és nem lábujjas)
- gyerek, férfi és női alsónemű és zokni (higiéniai okokból csak új)
- kék ikeás táskák
- mély (30-50 cm mély) ládák
- **gyerekjátékot most nem kérünk**


{% include alert info='Figyelem: itt élelmiszert nem tudunk fogadni!' %}

A napi aktuális adománylista a [facebook oldalunkon](https://www.facebook.com/migrationaidhungary)!

A raktározási lehetőségeink korlátozottak. Kampányszerűen gyűjtjük a különböző dolgokat, melyeket szortírozunk, majd a kiszállítunk a Tranzitokba és a táborokba. Sajnos nem tudunk egyszerre minden szükséges dolgot gyűjteni és főleg tárolni, ezért a táborok és a Tranzitok igényeitől és a szállítási lehetőségeinktől is függ, hogy éppen milyen adományokat tudunk átvenni. Ezért ha olyasmit adományoznál, amit éppen nem gyűjtűnk, kérünk, ne dobd ki, mert valószínűleg hamarosan szükség lesz rá! Figyeld az aktuális napi adománylistát.

**KORÁBBI ADOMÁNYGYŰJTŐ HELYEINK VOLTAK:**

Az adományok átvétele az Arany János utca 32. szám alatt 2015.augusztus 31-én megszűnt. Nagyon köszönjük a tulajdonosoknak a nagyszerű lehetőséget és a segítségüket!

Augusztus 10-től korábbi adománygyűjtő helyünk a Kalicka Bistro (Rottenbiller utca 32) nem fogad már adományokat. Nagyon köszönjük a tulajdonosnak, Tóth Eszternek, hogy rendelkezésünkre bocsátotta a helyiséget!

A **Caledónia Étteremnek** (Mozsár utca 9.) és vezetőjének, **Bozó Zsuzsannának** nem tudjuk eléggé kifejezni hálánkat az emberfeletti segítségért és koordinációért, amivel az adományokat júlisu 27-ig gyűjtötték! Óvatos becslésekkel is legalább 10.000 rászorulót láttak el ez alatt a pár hét alatt.

Ezúton köszönjük a **Magyar Nők Szövetségének** (Andrássy út 124.) is, hogy tudtak raktárhelyet biztosítani számunkra, **Hay Évának** a koordinációért és persze mindenkinek, aki adománnyal vagy segítséggel hozzájárult ehhez a rendkívüli munkához!

