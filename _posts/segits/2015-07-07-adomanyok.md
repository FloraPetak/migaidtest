---
layout:      page
sidebar:     right
breadcrumb:  true

title:       "Adományok"
subheadline: "Amire a menekültek ellátásához szükségünk van"
meta_teaser: "A Migration Aid adományközpontjába és raktáraihoz az alábbi adományokat várjuk."
teaser:      "A Migration Aid adományközpontjába és raktáraihoz az alábbi adományokat várjuk."
header:
   image_fullwidth: "header.jpg"

categories:
    - "segits"

tags:
    - adomány
    - adományok
    - info
---


{% include alert warning='FIGYELEM! AZ ADOMÁNYOK FOGADÁSA ÁTMENETILEG SZÜNETEL! KÉRJÜK, SZEPTEMBER 4-ÉTŐL NE HOZZATOK/KÜLDJETEK ADOMÁNYOKAT SEHOVA! ' %} 

Hihetetlenül hálásak vagyunk a leírhatatlan mennyiségű adományért, amit az elmúlt napokban küldtetek a menedékkérők megsegítésére. Azonban olyan sok adomány érkezett, hogy az összes raktárunk megtelt, és a következő napokban is hatalmas mennyiségű online rendelt adomány várható még. Ezek válogatásán, és szétosztásán nagy erőkkel dolgozunk, és igyekszünk eljuttatni a menedékkérők számára, amennyit csak tudunk. Viszont, amíg a készleteink lecsökkennek, és amíg nem tudunk nagyobb raktárba költözni, kérjük, **NE HOZZATOK SEMMIT**, se a Verseny utcába, se a Kálváriába, se a Tranzitokba! A Tranzitok ellátása a központi raktárakból megoldható az elkövetkező napokban.

Mihelyst rendeztük a raktárkérdést, itt a Facebook-oldalon fogjuk jelezni, hogy ismét tudunk adományokat átvenni. Addig is türelmeteket kérjük! Nagyon köszönjük! 

Aki már elküldött egy online rendelést nekünk, az ne aggódjon, mindent át fogunk venni. De aki most szeretne küldeni, az szeptember 15 utánra időzítse a kiszállítást a Verseny utcába, vagy várjon pár napot, további értesítésig.



{% include alert info='Az Arany János 32-ben található raktárunk bezárt, már semmilyen adományt nem fogad.' %}

**ÚJ RAKTÁR: Verseny utca 10**

	Verseny utca 10
	Budapest 1076
	(a Keleti mellett, a Városliget felé eső oldalon)	
	mindennap 16.00 - 20.00

A Budapest 1076, VII. ker., Verseny utca 10. szám alatti új központi raktárunk szept. 3-án, csütörtökön nyit és mindennap 16.00 és 20.00 között a következő felajánlásokat várja (a lista a [Facebook-oldalon](https://www.facebook.com/migrationaidhungary) naponta frissül):  

- takaró, hálózsák, polifoam (jógamatrac) 
- esőkabát 
- félliteres szénsavmentes ásványvíz 
 - kis dobozos gyümölcslé  
- kis adagban gyárilag előrecsomagolt müzli szelet, nápolyi, keksz, édesség  
- gyümölcs (alma, banán)

Egyelőre **SEMMILYEN RUHA ADOMÁNYT** nem tudunk fogadni. Kérjük, kísérjétek figyelemmel tájékoztatásainkat, hogy a hűvösebb, esős napok beálltával pontosan mikor, milyen ruhára lesz szükség. Köszönjük!

Nagyon szépen kérjük, hogy tényleg csak azt hozzatok a raktárba, ami a listában szerepel. Nem véletlenül korlátozott a lista, ugyanis hála a sok jószívű embernek temérdek adomány érkezett már be a napokban, és rengetegen jelezték, hogy küldtek adományokat kiszállítással a következő 2 hétben, viszont a tárolási lehetőségeink korlátozottak, ezért ruhát, játékot, higiéniai szereket majd csak akkor gyűjtünk megint, ha a felhalmozott készletek elfogytak. A listát minden reggel 7 óra körül frissítjük majd az aktuális igényekkel a facebook-oldalunkon.


A napi aktuális adománylista a [facebook oldalunkon](https://www.facebook.com/migrationaidhungary)!

A raktározási lehetőségeink korlátozottak. Kampányszerűen gyűjtjük a különböző dolgokat, melyeket szortírozunk, majd a kiszállítunk a Tranzitokba és a táborokba. Sajnos nem tudunk egyszerre minden szükséges dolgot gyűjteni és főleg tárolni, ezért a táborok és a Tranzitok igényeitől és a szállítási lehetőségeinktől is függ, hogy éppen milyen adományokat tudunk átvenni. Ezért ha olyasmit adományoznál, amit éppen nem gyűjtűnk, kérünk, ne dobd ki, mert valószínűleg hamarosan szükség lesz rá! Figyeld az aktuális napi adománylistát.


{% include alert info='Mivel a raktáriank megteltek, arra kérünk, hogy ha online rendelést szeretnél adományozni, azt ne most tedd, hanem majd 1-2 hét múlva. Akkor is biztosan szükség lesz rá.'  %}


**KORÁBBI ADOMÁNYGYŰJTŐ HELYEINK VOLTAK:**

Az adományok átvétele az Arany János utca 32. szám alatt 2015.augusztus 31-én megszűnt. Nagyon köszönjük a tulajdonosoknak a nagyszerű lehetőséget és a segítségüket!

Augusztus 10-től korábbi adománygyűjtő helyünk a Kalicka Bistro (Rottenbiller utca 32) nem fogad már adományokat. Nagyon köszönjük a tulajdonosnak, Tóth Eszternek, hogy rendelkezésünkre bocsátotta a helyiséget!

A **Caledónia Étteremnek** (Mozsár utca 9.) és vezetőjének, **Bozó Zsuzsannának** nem tudjuk eléggé kifejezni hálánkat az emberfeletti segítségért és koordinációért, amivel az adományokat júlisu 27-ig gyűjtötték! Óvatos becslésekkel is legalább 10.000 rászorulót láttak el ez alatt a pár hét alatt.

Ezúton köszönjük a **Magyar Nők Szövetségének** (Andrássy út 124.) is, hogy tudtak raktárhelyet biztosítani számunkra, **Hay Évának** a koordinációért és persze mindenkinek, aki adománnyal vagy segítséggel hozzájárult ehhez a rendkívüli munkához!

