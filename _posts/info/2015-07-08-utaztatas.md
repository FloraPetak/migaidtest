---
layout:      page
sidebar:     right
breadcrumb:  true

title:       "Menekültek továbbjuttatása"
subheadline: "Célba juttatjuk a menekülteket"
meta_teaser: "A menekülteket a határátlépés után a Bevándorláshi Hivatal regisztrálja, és egy menekülttáborba irányítja. A táborokba tartó útjukon számos helyen és alkalommal tudunk a menekülteknek segíteni."
teaser:      "A menekülteket a határátlépés után a Bevándorláshi Hivatal regisztrálja, és egy menekülttáborba irányítja. A táborokba tartó útjukon számos helyen és alkalommal tudunk a menekülteknek segíteni."
header:
   image_fullwidth: "header.jpg"
   
categories:
    - info

tags:
    - utaztatás
    - info
---
A menekülteket a határátlépés után a Bevándorlási Hivatal regisztrálja, és egy menekülttáborba irányítja (Debrecen, Bicske, Vámosszabadi, Balassagyarmat).

{% include alert info='A Migration Aid önkéntesei abban segítenek a menekülteknek, hogy időben eljussanak a számukra kijelölt táborba.' %}

A menekültek továbbjuttatásának a leghatékonyabb módja, ha az érkező menekülteket megkérdezzük, hogy melyik táborba tartanak és átmegyünk velük másik állomásra a csatlakozásukhoz.

A menekültek belépéskor (amikor először találkoznak a hatóságokkal Magyarországon) kapnak egy magyar nyelvű határozatot, amiben meg van jelölve, hogy melyik táborba kell menniük. Ez a papír **általában 48 óráig** érvényes és **vonaton** ingyenes utazásra jogosítja őket a megjelölt célállomásig.

Az ingyenesség **nem terjed ki a BKV jegyekre, helyjegyre és pótjegyre**, csak a sima vonatjegyre személyvonaton. Ezért olyan vonathoz vigyük őket, ami tényleg ingyenes.

Ha van nálunk toll, **érdemes bekeretezni a papírjukon a befogadó hely nevét**, így könnyen megtalálják ők is a magyar szövegben. A kiállítás dátumát is ellenőrizzük, és hívjuk fel a figyelmüket, hogy időre meg kell, hogy érkezzenek a célállomásra.

{% include alert info='A BKV jegy nagy segítség, mert sokuknak már elfogyott minden pénze, mire ideértek.' %}

Sajnos többször volt már rá példa, hogy az egyes állomásokon nem engedték a menekülteket az állomás területén várakozni, de ha van mellettük magyar segítő, akkor barátságosabbak a pályaudvarok dolgozói is, tehát érdemes megvárni, míg fel tudnak szállni a vonatukra.

A **Debrecenbe** utazók Szegedről indulva Cegléden tudnak átszállni. Ha valamiért mégis eljöttek Budapestig, akkor a Nyugatiban tudnak felszállni a Debrecenbe tartó vonatra.

A **Vámosszabadiba** tartókat lehet a Keletibe vinni, de innen csak pótjegyes vonatok mennek Győrbe, míg a Kelenföldről, Déliből van személyvonat is, ami ingyenes, ezért inkább ide vigyük őket. Győrből busszal tudnak tovább utazni Vámosszabadiba.

A **Bicskére** tartókat szintén a Délibe kell kísérni.
